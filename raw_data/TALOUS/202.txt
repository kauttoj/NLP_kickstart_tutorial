Journal of Economic Literature
Journal of Economic Literature (JEL) on vertaisarvioitu taloustieteellinen aikakauskirja, jota julkaisee American Economic Association. JEL ilmestyy neljä kertaa vuodessa ja sisältää pääasiassa katsausartikkeleita viimeaikaiseen taloustieteelliseen kirjallisuuteen. JEL:in ensimmäinen numero ilmestyi vuonna 1969 ja nykyisin se on yksi arvostetuimpia ja viitatuimpia taloustieteen tiedejulkaisuja. 
Yleisesti käytetyt JEL-luokituskoodit (engl. JEL classification codes), joilla taloustieteelliset tutkimukset on tapana luokitella, saivat alkunsa tässä aikakauskirjassa.
