Kansallisvarallisuus
Kansallisvarallisuus, kansanvarallisuus tai kansantalouden reaalivarallisuus, on tietyn kansakunnan kaikkien talousyksiköiden nettovarallisuuden rahassa mitattu arvo tiettynä ajankohtana. Käsittellä viitataan jonkin maan yksityisen ja julkisen omaisuuden yhteenlaskettuun arvoon. Kansallisvarallisuuden arvo oli Suomessa vuonna 2010 775 miljardia euroa. Kansallisvarallisuus jakautuu Suomessa seuraavasti: 
Suomen kansallisvarallisuus muodostuu siis valtaosin (73 %) rakennuskannasta. Kansallisvarallisuutta suppeampi käsite on kansallinen pääomakanta. Käsitteellä viitataan maan kiinteän pääoman yhteenlaskettuun nettosummaan. Pääomakantalaskelmissa kuvataan tavaroiden ja palvelusten tuotannossa käytettävää kiinteää pääomavarantoa, pääoman bruttomuodostusta, fyysistä poistumaa sekä arvon vähenemistä eli pääoman kulumista.
Tilastokeskus arvioi Suomen pääomakannan suuruudeksi vuonna 2009 514 miljardia euroa. Kansallisvarallisuudesta osa muodostuu yksityisestä varallisuudesta. Suomen kotitalouksilla oli nettovarallisuutta vuonna 2009 157 000 euroa taloutta kohti. 
