Ramsey-hinnoittelu
Ramsey-hinnoittelu on eräs taloustieteellinen malli, jota pidetään kansantaloudellisesti optimaalisena tapana hinnoitella ns. yleishyödyllisen luonnollisen monopolin suoritteet. Tällainen monopoli voi olla vaikka kunnallinen energialaitos tai lankapuhelinverkko.
Jos monopoli tähtää voiton maksimoinnin sijasta yleiseen etuun, jos sillä on korkeat kiinteät (siis tuotannon määrästä riippumattomat) kustannukset, jos se myy useita tuotteita ja jos sen on myyntituotoillaan katettava omat kustannuksensa, optimaalisen hinnoittelun kaava on:
(Suoritteen hinta Ã¢â‚¬â€œ suoritteen rajakustannus)/suoritteen hinta = -k/e
missä k on voittorajoitteen saavuttamisen vaikeudesta riippuva luku väliltä 0Ã¢â‚¬â€œ1 ja e on kysynnän hintajousto (e<0). Luku k on sitä suurempi mitä vaikeampaa on tuottaa vaadittu minimivoitto, tai välttää tappion tekeminen. Jos rajoitteen saavuttamisessa ei ole mitään ongelmaa, k=0. Tällöin suoritteet kannattaa myydä rajakustannuksella.
Ramsey-hinnoittelun intuitio on pohjimmiltaan melko yksinkertainen. Ei voi olla kansantaloudellisesti optimaalista periä asiakkailta hinnoissa kiinteitä kustannuksia, jotka eivät riipu suoritteen käytöstä. Tällöin asiakkaat alkavat käyttää suoritetta säästeliäästi, vaikka niiden tuottaminen on kansantaloudellisesti halpaa. Koska kiinteät kulut on kuitenkin katettava, on järkevintä periä eniten hintaa niistä suoritteista, joiden kysyntä reagoi vähiten hintaan. Näiden tuotteiden tapauksessa e on siis lähinnä nollaa.
