Kalatalous
Kalatalous tarkoittaa valtion talouden osaa, joka on tienattu kalan pyydystämisellä. 
Kalatalousalan toimintasektorit ovat ammattikalastus, kalanviljely, kalanjalostus, kalatuotteiden markkinointi ja myynti sekä kalastusmatkailu. Myös kalataloustutkimus, sekä -neuvonta, kuin myös kalavesien hoito, luetaan kalatalouteen, sillä ne tukevat ja tiedottavat kalatalouden piirissä olevaa yritystoimintaa.
Kalatalousala käyttää hyväksi hyväksi luonnonvesistöjen ja rakennettujen vesialueiden tuotantomahdollisuuksia ja pyrkii samalla huolehtimaan vesistöjen kunnosta, vesieliöiden säilymisestä sekä luonnon monimuotoisuudesta.
Elinkeino-, liikenne- ja ympäristökeskus (ELY-keskus) on maa- ja metsätalousministeriön alainen alueviranomainen, joka vastaa Suomen kalatalousasioista. Suomessa kalatalousasioita hoidetaan 11 eri paikkakunnilla sijaitsevissa ELY-keskuksissa. Ahvenanmaalla kalatalousasioista vastaa Ahvenanmaan maakuntahallitus. 
Kalatalousala työllistaa noin 2 400 työvuoden edestä. Kaikki työ ei kuitenkaan ole päätoimista, koska runsas osa kalatalouden työstä on kausiluonteista, sekä sivutoimista. Näistä työvuosista vesiviljely työllistää noin 350, kalanjalostus noin 700, tukkukauppa 450 ja vähittäiskauppa noin 600 henkilötyövuoden edestä. Rekisteröityneitä ammattikalastajia Suomessa on noin 2700. 
Kalatalouden kehitykseen vaikuttavat muun muassa kotimaisen kalan kulutus, markkinahinnat, kalakannat, saaliit ja saaliskiintiöt sekä Euroopan unionin yhteinen kalastuspolitiikka. 
