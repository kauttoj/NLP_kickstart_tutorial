Lucasin kritiikki
Lucasin kritiikki (vaihtoehtoisesti Lucas-kritiikki) viittaa Robert Lucasin vuonna 1976 esittämään kritiikkiin, joka kohdistui senaikaisiin ekonometrisiin makromalleihin ja niiden ennustekykyyn. Lucasin mukaan näitä malleja ei voitu kovin luotettavasti käyttää politiikka-analyyseihin ja ennustamiseen, koska malleissa sisällä olevat käyttäytymisrelaatiot (päätössäännöt, esim. kulutusfunktio, investointifunktio) eivät muuttuneet politiikan muuttuessa. Lucasin kritiikki vaikutti merkittävästi siihen, että rationaaliset odotukset omaksuttiin makrotaloustieteellisiin malleihin. 
