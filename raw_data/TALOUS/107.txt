Valuuttapako
Valuuttapako jostain valuutasta tarkoittaa, että siitä tulee runsas ylitarjonta. Tämä pudottaa sen valuutan hintaa (valuuttakurssia). 
Kun jonkin valuutan arvon oletetaan putoavan esimerkiksi maan heikon talouspolitiikan vuoksi, ihmiset haluavat ehtiä vaihtaa sitä ensimmäisenä turvallisempiin valuuttoihin ennen kuin sen hinta ehtii pudota paljon. Tätä kutsutaan valuuttapaoksi.
Valuuttapaot johtuvat yleensä valtion holtittomasta talouspolitiikasta tai holtittomasta luotonannosta. Tämän huomaavat yleensä ensimmäisenä kotimaiset toimijat, ja he aloittavat valuuttapaon. Ulkomaalaiset huomaavat yleensä vasta myöhemmin luopua kyseisestä valuutasta eivätkä siis ole valuuttakriisin käynnistäjiä. 
Valuuttapakoja myös tarvitaan ehkäisemään tulevaa holtitonta talouspolitiikkaa ja holtitonta luotonantoa. 
