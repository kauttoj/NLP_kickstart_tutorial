Synergia
Synergialla tarkoitetaan kahden tai useamman vaikuttavan tekijän kumuloivaa yhteisvaikutusta. 
Sana pohjautuu kreikan sanoihin "sunergiÃ„Â", yhteistyö ja "sunergos", yhdessä työskentely.
Synergiaetu tai synergiahyöty on joko kuvitteellinen tai todellinen etu, jota odotetaan saatavan esimerkiksi kustannussäästöjen muodossa kun yhdistetään kaksi yksikköä yhdeksi. 
Positiivisella synergialla tarkoitetaan tilannetta, jossa kokonaisuus on suurempi kuin sen osien summa. Negatiivista synergiaa voi käyttää terminä kuvaamaan esimerkiksi tilannetta, jossa tiimin henkilöt eivät sovi yhteen ja aiheuttavat kokonaisuuden toiminnalle haittaa.
Symbioosi merkitsee biologiassa kahden tai eliölajin edustajien läheistä yhteiseloa
Kahden tai useamman aineen tai myrkyn yhteisvaikutus kehossa. Elimien yhteistoiminta.
Tiedon ja omien mieltymysten yhteisvaikutus päätöksenteossa.
Taloudellisessa toiminnassa toimintojen yhdistäminen, esimerkiksi fuusiossa niin kutsuttu synergiahyöty tai tehostaminen.
Juutalais-kristillisessä teologiassa synergia tarkoittaa ihmisen ja Jumalan yhteistyötä ihmisen pelastumiseksi. Sen vastakohta on monergismi, jossa Jumala yksin pelastaa ihmisen.
Synergia voi tarkoittaa myös uskontojen välistä yhteistyötä. Sitä ei pidä sekoittaa synkretismiin, joka tarkoittaa uskontojen sekoittumista.
Systeemi on suurempi kuin osiensa summa. Osien "päälle" syntyvät "ylimääräiset" tasot (ominaisuudet) ovat systeemin kokonaisuuden emergenttejä ominaisuuksia. Emergenttejä ominaisuuksia syntyy lähinnä kompleksisissa systeemeissä. Määritelmänä (kompleksinen) systeemi on hyvin lähellä synergiaa. Tämän mukaan, jos joillakin asioilla on synergiaa, ne ovat ainakin lähellä (kompleksista) systeemiä.
