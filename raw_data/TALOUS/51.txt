Niukka innovaatio
Niukka innovaatio on talouteen liittyvä termi. Niukoilla innovaatioilla (myös frugaali innovaatio) tarkoitetaan yksinkertaistettuja ja kustannuksiltaan halvempia tuotteita ja niiden valmistusta. Yleensä tämä tarkoittaa kestokulutustavaraa, josta on karsittu ylimääräiset ominaisuudet, jotta sitä voitaisiin myydä kehitysmaiden markkinoilla. Esimerkkejä tunnetuista frugaaleista innovaatioista ovat Tata Groupin Tata Nano -auto ja Nokia 1110 -puhelinmalli.
BoP-markkinoilla (Base of the Pyramid) yksittäisen tuotteen liikevoitto jää usein vähäiseksi, mitä pyritään kompensoimaan myynnin korkealla volyymillä. Globalisaatio sekä kehitysmaiden nouseva elintaso luovat uusia mahdollisuuksia frugaaleille innovaatioille. Tärkeää on, että tuotteet ovat edelleen hyvälaatuisia, mutta hinnaltaan edullisia. Niukkojen innovaatioiden markkinat on arvioitu viiden tuhannen miljardin dollarin suuruisiksi. Jos länsimaiset yritykset eivät ole tässä kehityksessä mukana, on varmaa, että nousevien talouksien yritykset ovat.
Frugaaleja innovaatioita tutkitaan ja kehitetään useissa yliopistoissa, esimerkkeinä Santa Claran yliopiston "Frugal Innovation Lab" sekä Stanfordin yliopiston "Entrepreneurial Design for Extreme Affordability" -ohjelma. Suomessa frugaaleja innovaatioita tutkitaan muun muassa Aalto yliopiston "New Global" -hankkeessa.
Konseptilla on monta nimeä. Frugal Engineering Ã¢â‚¬â€œtermin lanseerasi Renault-Nissanin johtaja Carlos Ghosn, jonka mukaan Frugal Engineering tarkoittaa sitä, että saavutetaan enemmän vähemmillä resursseilla. Intiassa tunnetaan termi jugaad-innovaatio, joka tulee hindinkielestä tarkoittaen väliaikaista, nopeaa ratkaisua ongelmaan. Brasiliassa tunnetaan termi Ã¢â‚¬Å“gambiarraÃ¢â‚¬Â, Kiinassa "zizhu chuangxin" ja Keniassa "jua kali".
Suomessa toimii myös helmikuussa 2014 perustettu yhdistys "The Nordic Frugal Innovation Society ry. (TNFIS ry.)" jonka tehtävänä on tiedottaa sekä edesauttaa niukoista innovaatioista kiinnostuneiden yritysten ja yhteisöjen välistä yhteistyötä ja verkottumista.
