Arvonkorotusrahasto
Arvonkorotusrahasto on osakeyhtiön tai osuuskunnan kirjanpitoon liittyvä termi. Se tarkoittaa sellaista yhtiön pääomaa, jonka arvo on noussut ja joka siten merkitään taseessa arvoltaan kohonneena. Tämän voi tehdä arvioimalla omaisuuden arvon nousun tilinpäätöspäivään mennessä.
Yleensä firmojen oma pääoma kasvaa tuotetun voiton tai omistajien tekemien sijoitusten kautta. Joskus omaa pääomaa voidaan korottaa myös arvonnousun avulla.Näitä arvonkorotuksia tehdään, jotta saataisiin parempi taseasema. Arvonkorotus vaikuttaakin vain taseeseen eikä sillä ole vaikutusta tuloslaskelmaan. Arvonkorotuksista ei mene tuloveroa.
Arvonkorotuksen myötä taseen molemmat puolet (vastaavaa ja vastattavaa) nousevat yhtä paljon kyseisenä vuonna, jona korotus tehdään. Kohteet, jotka nousevat taseessa ovat: osakkeiden kirjanpitoarvo ja sidottu oma pääoma.
Jos kohde myydään nousee yhtiö tulos ja vapaa oma pääoma nousee arvoltaan. Tällöin tulee arvonnousu poistaa taseesta sidotun oman pääoman puolelta. Oman pääoman arvo voi jopa laskea myynnin tuloksena, sillä myntivoitosta menee myyntivoittovero.
Arvonnousua voi kannattaa yrittää esimerkiksi jos osakeyhtiä on pakkoselvitystilassa. Arvonkorotus voidaan tehdä, kun esimerkiksi kiinteistön, arvopaperin tai rakennuksen hinta on selvästi noussut siitä, millä se aikanaan ostettiin. Arvonkorotus on sidottua omaa pääomaa, jota ei voi jakaa osinkona.
Arvonnousun tulisi olla pysyväisluontoinen. Arvonkorotus tehdään yleensä varovasti ja vähäisempänä, kuin mikä olisi mahdollista ajatellen kohteen todellista arvonnousua.
Koska arvonkorotukseen liittyy monia muoto-, dokumentointi- ja selonottovelvollisuuksia suositellaan, että arvonkorotusten muodostamisia tehdään pidättyväisesti ja siitä hankitaan aina ulkopuolinen asiantuntijatodiste.
