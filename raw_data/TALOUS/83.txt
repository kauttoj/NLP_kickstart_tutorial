Rahauudistus
Rahauudistus tarkoittaa rahajärjestelmän muutosta, jossa rahan "arvo" muuttuu; se ei tarkoita käteisrahojen muotoilun muutoksia kuten setelien tai kolikoiden kuvien vaihtumista, joita kutsutaan "seteliuudistukseksi" ja "kolikkouudistukseksi".
1. tammikuuta 1963 Suomen markka uudistettiin siten, että siihen saakka käytössä olleen rahan 100 markkaa vastasi uutta yhtä markkaa ja siihenastinen markka yhtä penniä. Summista siis yksinkertaistettuna pudotettiin kaksi nollaa pois. Tarvittaessa vanhaa markan aikaista rahaa kutsuttiin "vanhaksi markaksi" (lyhenne "vmk") ja uutta "nykymarkaksi" ("nmk"). Samassa yhteydessä setelit ja kolikot uusittiin siten, että ulkonäkö säilyi lähes ennallaan, mutta lukuarvot muuttuivat sadasosaan tai niihin lyöty sana "markkaa" vaihdettiin sanaan "penniä". Ennen uudistusta liikkeeseen lasketut kolikot ja setelit pysyivät laillisina maksuvälineinä, mutta niiden arvo uusina markkoina tai penneinä oli sadasosa niihin merkityistä. Suomen Pankki kuitenkin pyrki vaihtamaan liikkeessä olleet vanhat kolikot ja setelit mahdollisimman nopeasti uusiin.
1. tammikuuta 2002 Suomi vaihtoi valuutakseen euron. Vanhojen markkamääräisten setelien ja kolikoiden käyttö lopetettiin helmikuun lopussa. Suomen Pankki lunasti markkamääräisiä rahoja seuraavasti:
Edellä mainittuja vanhemmat setelit ja kolikot ovat mitättömiä ja niillä on nykyään vain keräilyarvo, joka tosin voi olla huomattavastikin nimellisarvoa suurempi.
