Silvio Gesell
Silvio Gesell (1862-1930) oli saksalainen kauppias, teoreettinen ekonomisti, kansalaisaktivisti, anarkisti, ja Freiwirtschaftin eli "Vapaan talouden" luoja. Hän piti itseään maailmankansalaisena, ja uskoi että maapallon tulisi kuulua kaikille maailman ihmisille rodusta, sukupuolesta, luokasta, varallisuudesta, uskonnosta ja iästä riippumatta, ja että valtioiden rajat tulisi tehdä merkityksettömiksi.
Taloustieteilijä John Maynard Keynes arvosti Geselliä suuresti, ja sanoi teoksessaan ""Yleinen teoria työllisyydestä, korosta ja rahasta"", että "Uskon tulevaisuuden oppivan enemmän Gesellin hengestä kuin Marxin." Hän piti kuitenkin Gesellin demurrage-veroa yleisesti huonompana vaihtoehtona rahan kiertonopeuden ylläpitämiseksi kuin inflaatiota. Myös ekonomisti, Yalen yliopiston professori Irving Fisher on ylistänyt Gesellin "vapaan rahan" teoriaa.
Itävallan Wörglin kuuluisa paikallisvaluuttakokeilu sai alkunsa Wörglin silloisen kaupunginjohtajan laittaessa koetukselle Gesellin teoriat.Kokeilu menestyikin yli kaikkien odotusten, tullen kuitenkin Itävallan keskuspankin torppaamaksi, ja johtaen vastaavanlaisten valuuttakokeilujen laissa kieltämiseen.
