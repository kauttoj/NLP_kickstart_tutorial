Community Exchange System
Community Exchange System on Internetissä toimiva vaihtokauppa-alusta, jonka avulla käyttäjät voivat ostaa ja myydä palveluita ja tavaroita ilman kansallista valuuttajärjestelmää. Se on yleensä rinnakkaisvaluutta, eli käytössä jonkin laajemmin käytetyn valuutan rinnalla, ja yleensä pienemmällä vaihtovolyymillä. Sitä käytetään kansainvälisesti yli 70 valtiossa, joihin on perustettu yli 750 aikapankkia. Käytössä ei ole yleisesti ottaen kolikoita tai seteleitä vaan järjestelmä on täysin digitaalinen, vaikka esimerkiksi Suomen ensimmäinen laatuaan, Stadin Aikapankki, tarjoaakin omia lahjakorttejansa. Kyseessä on eräänlainen yhteisön ottama kehitysaskel kahdenkeskisestä tavaroiden vaihtokaupasta kohti koko yhteisön kannalta hyödyllistä yhteisön sisäistä kauppatoimintaa, CES:in aikapankin ollen kyseessä tosin täysin erilaisesta kaupankäynnistä kuin Fiat-valuutoilla.
Suomessa on perustettu 45 aikapankkia CES:in järjestelmään. Joissain aikapankeissa oman aikapankin valuuttaa voi käyttää myös toisissa aikapankeissa; yleensä käytössä on tovi, joka vastaa yhtä työtuntia. Käytössä on avoin kirjanpito, eli jokainen voi nähdä toistensa tilien saldon. Yleensä käytössä on raja minimi- ja maksimimäärille valuuttaa; tilin voi käyttää esimerkiksi 20 tovia miinukselle, tai tilille voi maksimissaan tienata 20 tovia.
