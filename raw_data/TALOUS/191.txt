Kansantaloustieteen valtakunnallinen jatkokoulutusohjelma
Kansantaloustieteen valtakunnallinen jatkokoulutusohjelma (KAVA, engl. The Finnish Doctoral Programme in Economics, FDPE) on 10:n Suomen taloustieteen yksikön yhteinen taloustieteen tohtoriohjelma, joka käynnisti toimintansa vuonna 1990. Jatkokoulutusohjelmaa hallinnoi Helsinki Center of Economic Research (HECER). HECER:in ja KAVA:n johtajana toimii valtiotieteiden tohtori Hannu Vartiainen.
Tohtoriohjelman rahoituksesta ovat pääosin vastanneet jäsenyliopistot ja Suomen Akatemia, mutta KAVA on saanut lisärahoitusta myös Yrjö Jahnssonin säätiöltä, Suomen pankilta, Suomen Kulttuurirahastolta ja OP-Pohjola-ryhmän tutkimussäätiöltä.
