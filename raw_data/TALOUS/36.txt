Kynnysraha
Kynnysraha on termi, joka esiintyy usein yrityskauppatilanteessa tai yrityksen toimitilahankinnan yhteydessä. Sillä tarkoitetaan hyvälle liikepaikalle pääsemisestä maksettavaa korvausta. Nk. hyvä liikepaikka on mm. ravintoloille usein erittäin tärkeä. Kynnysraha voi sisältyä yrityksestä maksettavaan liikearvoon, so good will -arvoon. Näin ollen yrityksen taloushistorialla ei välttämättä ole merkitystä kauppatilanteessa: yritys voi olla toiminut tappiollisesti, mutta sen realisointiarvo siitä huolimatta olla merkittävä.
