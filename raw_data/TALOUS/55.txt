Julkisselvitys
Julkisselvitys on uudessa konkurssilaissa (KonkL 120/2004), joka tuli voimaan 1.9.2004, oleva säännös, jonka mukaan konkurssia voidaan jatkaa julkisselvityksenä, jos siihen on syytä pesän varojen vähäisyyden taikka velalliseen tai velallisen toimintaan kohdistuvien selvitystarpeiden tai muun erityisen syyn vuoksi. Julkisselvityksestä aiheutuvat konkurssimenettelyn kustannukset maksetaan valtion varoista siltä osin kuin konkurssipesän varat eivät niihin riitä. Julkisselvityksestä päättää tuomioistuin konkurssiasiamiehen esityksestä. Tavanomaisesti julkisselvittäjänä toimii siihen asti toiminut pesänhoitaja.
Talvivaara Sotkamo Oy:n julkisselvitys on Suomen tähänastisista suurin.
