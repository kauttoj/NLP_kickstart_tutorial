Teknologinen konvergenssi
Teknologinen konvergenssi tarkoittaa suuntausta, jossa erilliset teknologiat lähestyvät toisiaan ja muuttuvat samankaltaisemmiksi. Ilmiöstä voidaan käyttää myös termiä teknologinen samankaltaistuminen tai teknologinen samaistuminen.
Esimerkiksi tietokoneeseen on sen kehityksen aikana konvergoitunut, yhtynyt mm. laskin (taulukkolaskenta), kirjoituskone (tekstinkäsittely), posti (sähköposti), pankki (maksaminen Internetissä), kirjasto (Internet), pelaaminen (tietokonepelit).
Taloudellisessa yhteydessä voidaan tarkoittaa toimialojen teknologista konvergenssia. Siinä on kyse eri toimialoilla olevien yritysten käyttämien tai tuottamien tuotteiden sekä palveluiden teknologioiden samankaltaistumisesta. 
