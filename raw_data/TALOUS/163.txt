Hystereesi
Hystereesi on jonkin järjestelmän ominaisuus, joka hidastaa muutoksiin reagoimista tai estää systeemiä palaamasta alkuperäiseen tilaansa. Systeemissä on eräänlainen "välys" tai "kuollut alue". Suureen muuttuminen viivästyy hystereesin vaikutuksesta, koska suureen arvo ei riipu vain hetkellisesti vaikuttavista tekijöistä, vaan myös suureen aikaisemmasta arvosta. Lähtöarvo tietyn todellisen arvon kohdalla on erilainen lähestyttäessä kyseistä kohtaa eri suunnista.
Elektroniikassa hystereesi vähentää ns. turhia päälle/pois kytkentöjä ja häiriöiden vaikutusta. Termostaatti ja komparaattori ovat tavallisimmat hystereesiä hyödyntävät elektroniset laitteet. Komparaattoria, jolla on hystereesi, kutsutaan Schmitt-liipaisimeksi.
Termostaateissa hystereesi vähentää tarpeettomia käynnistymisiä ja sammumisia. Esimerkiksi sähkölämmittimen hystereesi voi toimia niin, että 20Â Ã‚Â°C:seen säädetty termostaatti käynnistyy lämpötilan laskettua 20Â Ã‚Â°C:n alapuolelle ja ohjaa lämmitysvastukselle virtaa, kunnes huoneenlämpötila on 21Â Ã‚Â°C. Vasta, kun lämpötila laskee alle 20Â Ã‚Â°C:n, termostaatti ohjaa uudelleen virtaa lämmitysvastukselle. Mikäli lämmitin sammuisi aina, kun ylitetään 20Â Ã‚Â°C, ja käynnistyisi uudelleen, kun lämpötila laskee alle 20Â Ã‚Â°C:n, lämpötila kyllä pysyisi tarkasti oikeana, mutta mekaaninen termostaatti tai elektronisen termostaatin ohjaama rele avaisi ja sulkisi virtapiiriä tiheään tahtiin, jolloin kytkimenä toimivan komponentin käyttöikä jäisi lyhyeksi. Lisäksi termostaatin tai releen pitämä napsumisääni voi olla häiritsevä. Puolijohdekytkimille, kuten MOSFET tai triac, riittää pieni hystereesi, koska ne kytkevät äänettömästi eivätkä juurikaan kulu käytössä.
Magnetismin yhteydessä hystereesillä tarkoitetaan sitä ferromagneettisissa aineissa esiintyvää ilmiötä, että ne jäävät magneettisiksi vielä sen jälkeenkin, kun ulkoinen magneettikenttä on lakannut vaikuttamasta. Aineita, joissa ilmiö on voimakas, sanotaan "magneettisesti koviksi", ja niistä voidaan valmistaa kestomagneetteja. "Magneettisesti pehmeissä" aineissa hystereesi on vähäisempää. Niitä käytetään sähkömagneeteissa, esimerkiksi muuntajissa, joissa hystereesi on haitallinen ja aiheuttaa tehohäviöitä. Toisaalta hystereesin aiheuttamaa magneettisen materiaalin lämpenemistä käytetään hyväksi esimerkiksi induktiokuumentimissa.
Taloustieteessä hystereesi tarkoittaa useimmiten sitä, että kerran noustuaan työttömyys ei enää helposti palaa ennalleen.
Kun jokin negatiivinen Ã…Â¡okki lisää työttömyyttä yrityksessä tai alalla, ammattiliitoissa valtaa käyttävä "sisäpiirityöläisten" määrä laskee. Paremman ajan tullen tämä joukko ei annakaan työn kysynnän nousun johtaa työttömäksi joutuneiden työllistymiseen vaan nostaa palkkavaatimuksia entistä enemmän yli tasapainopalkkatason, jolla työn kysyntä ja tarjonta olisivat tasapainossa. Näin kertaluonteinen työttömyyden kasvu jää osittain pysyväksi: uusi työttömyystasapaino on entistä korkeammalla tasolla.
