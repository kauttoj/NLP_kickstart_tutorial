Irrelevanttiusteoreema
Irrelevanttiusteoreema on yritysrahoituksen teorian keskeisiä käsitteitä, joka tunnetaan myös "Modigliani-Millerin irrelevanttiusteoreemana". Teoreeman mukaan rahoitettavan projektin arvo ei riipu siitä, miten se rahoitetaan. Rahoitusmuotojen käyttö ei myöskään vaikuta siihen, mitä toimintaa yrityksen kannattaa harjoittaa. Rahoitusrakenne on siis pohjimmiltaan merkityksetön, irrelevantti. 
Perusajatus on pohjimmiltaan helppo ymmärtää. Yrityksen taloudellinen tuotos ennen rahoituskustannuksia jaetaan luotottajien ja osakkeenomistajien kesken. Suotuisissa oloissa omistajien saamat voitot kasvavat, mutta luotottajat saavat sekä lainasumman että korot ilman mitään lisiä. Vaikeuksien koittaessa omistajat eivät saa edes sijoituksiaan takaisin. Joka tapauksessa omistajat ja velkojat jakavat keskenään ylijäämää, joka muodostuu tuotoksen myynnistä saatujen tulojen ja toiminnan kulujen (palkat, toimitilojen vuokrat, raaka-aineiden hinnat ym) erotuksena. Irrelevanttiusteoreema on voimassa vain, jos tietyt olettamukset ovat voimassa. Näitä olettamuksia ovat:
