Terra (valuutta)
Terra (The Trade Reference Currency, TRC) on belgialaisen ekonomistin ja rahajärjestelmien asiantuntijan Bernard Lietaerin ehdottama mahdollinen maailmanvaluutta. Hän esitti ehdotuksensa vuonna 2001 kirjassaan ""The Future of Money - New Ways to Create Wealth, Work and a Wiser World"", perustuen vuonna 1933 ranskalaisessa "Le FÃƒÂ©dÃƒÂ©riste"-sanomalehdessä esitettyyn ehdotukseen perustaa "L'Europa - monnaie de la paix" (suomeksi "Eurooppa - rauhan valuutta").
Valuutta perustuisi ehdotuksen mukaan eräänlaiseen resurssikoriin, joka koostuisi maailmankaupassa tärkeistä 9-12 eri hyödykkeestä. Lietaer väittää että tämä takaisi valuutan säilyttävän arvonsa, eli toisin sanoen olevan määritelmällisesti inflaatiovapaa. Terra olisi siten hyvin samanlainen kuin kultakantaan sidottu valuutta, mutta perustuen useampaan kuin yhteen hyödykkeeseen.
Lietaer esittää että 100 Terraa voisi koostua yhteensä esimerkiksi mm. 1 tynnyrillisestä öljyä, 8 gallonasta vehnää, 20 kilogrammasta kuparia, 1/10 unssista kultaa sekä muista yleisesti standardoitavista ja halutuista resursseista.
