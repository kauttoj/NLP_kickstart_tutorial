Yrityskauppa
Yrityskauppa on yleisnimi järjestelylle, jossa ostetaan toisen yrityksen liikeomaisuus (substanssi) tai sen osakkeet tai osuudet (omistuskauppa). Yrityskauppa-sanan asemesta voidaan käyttää sanaa yritysosto, jolloin tarkastellaan asiaa ostajan kannalta. MBO (management-buy-out) on yrityskauppatilanne, jossa ostajana on yrityksen toimiva johto. Yrityskaupalla voidaan tarkoittaa myös yrityksen omistaman yksittäisen liiketoimintayksikön, esimerkiksi ravintolan , kauppaa.
Maailman suurin yrityskauppa oli, kun AOL ilmoitti vuonna 2000 ostavansa Time Warnerin 186,2 miljardilla dollarilla. Suomen suurin yrityskauppa oli kun energiayhtiö Fortum myi Ruotsin sähkönsiirtoliiketoimintansa 6,6 miljardilla eurolla vuonna 2015. Kun Nokia ostaa Alcatel-Lucentin, kyseessä on Suomen historian ylivoimaisesti suurin yrityskauppa, jossa kauppasumma on 15,6 miljardia euroa.
Suomalaisen yrityksen myyminen ulkomaille hyödyttää yleensä Suomea, koska ulkomaisessa omistuksessa olevat yhtiöt ovat tuottavampia ja yrityksen myyminen tuo maahan johtamisosaamista ja tutkimuksen ja kehityksen osaamista. Myyjät myös usein käyttävät myyntitulojaan uuden yritystoiminnan perustamiseen.
Suomen kilpailulaissa yrityskaupalla tarkoitetaan
Omistuskauppa on oikeudelliselta luonteeltaan irtaimen omaisuuden kauppa, mutta kauppalaissa ei ole erityisiä säännöksiä yrityskaupoista.
