Yieldco
Yieldco on kassavirtaa tuottavia varoja omistava julkisesti noteerattu yritys, joka maksaa osinkoja säännöllisesti. Yieldco-yrityksen listaaminen vapauttaa pääomaa, ja listaamisesta saatavaa pääomaa käytetään uusiutuvan energian projektien rakentamiseen. Yieldco-yritys on pörssiyhtiö, joka voi rahoittaa varojen hankkimisen laskemalla liikkeelle uusia osakkeita tai joukkolainoja. Yieldco ei ole verotus- tai kirjanpitotermi. Yieldco-yritys muistuttaa MLP- ja REIT-yrityksiä.
Kanadalainen Brookfield Renewable Energy Partners vuodelta 1999 oli ensimmäinen yieldco. NRG Yield oli ensimmäinen yhdysvaltalainen yieldco ja sen listautuminen heinäkuussa 2013 käynnisti yieldco-trendin. Yieldcon avulla pääoman kustannus aleni. Yieldco-idean esitteli vuonna 2013 KeyBanc-pankki, ja avusti NRG Yieldin muodostamisessa. Tämän jälkeen Wall Street omaksui idean ja syntyi buumi.
Vuoden 2015 kesällä yieldco-yritysten arvostukset alkoivat laskea. Heinäkuun lopusta syyskuun puoliväliin yieldcojen osakekurssit laskivat yli 50 prosenttia. Ãƒâ€“ljyn hinnan lasku ja öljyalalla toimivien MLP-yritysten arvostusten lasku tarttui uusiutuvan energian yieldco-yritysten osakkeisiin. Nouseva korkotaso on uhka yieldco-yritysten tulevaisuudelle. Loppuvuodesta 2015 espanjalainen Abengoa-yritys hakeutui konkurssiin, mutta sen yieldco jäi jäljelle. Abengoa Yieldin kurssilasku vaikutti koko yieldco-sektoriin.
Yieldco-yrityksiä käytetään voimalaitosten omistamiseen erityisesti uusiutuvan energian alalla. Yrityksen tulot ovat peräisin voimalaitosten tuottaman sähkön myynnistä. Aurinkoenergiayhtiöt ovat listanneet pörsseihin uusiutuvan energian voimalaitoksia omistavia yieldco-yrityksiä. Tällöin voimalaitoksia rakentava yritys on usein yieldcon sponsorina. Yieldco voi hankkia voimalaitoksia sponsorin lisäksi kolmansilta osapuolilta. On myös sponsorittomia yieldcoja. Yieldco on sponsorinsa rakentamien voimalaitosten ostaja. Yieldco mahdollistaa että vähäriskiset voimalaitokset ovat erillään riskisemmästä projektinkehityksestä, jolloin vähäriskisille voimalaitoksille voidaan saada korkeampi arvostus erillisenä entiteettinä. Toisaalta yieldcon listaaminen pörssiin antaa listaavalle taholle pääomaa projektinkehitykseen.
Yieldco-yrityksen jakokelpoisista varoista käytetään termiä "Cash Available For Distribution" (CAFD). Yieldco maksaa 70Ã¢â‚¬â€œ90 prosenttia CAFD:stä osinkoina. Loput CAFD:stä yritys uudelleeninvestoi. Yieldcon CAFD:n ja osinkojen on tarkoitus kasvaa ajan kuluessa. Yieldcon maksamat osingot eivät ole tavanomaisen osingonjaon mukaisesti peräisin voitoista. Tappiollinenkin yieldco-yritys voi etenkin varoista tehtävien poistojen ansiosta maksaa osinkoja. Yieldco-yritysten osinkotuotot ovat noin 3Ã¢â‚¬â€œ5 prosenttia vuodessa ja osingon kasvunopeus 8Ã¢â‚¬â€œ15 prosenttia vuodessa. Yieldco-yrityksistä jotkin ovat hyödyntäneet "Incentivized Distribution Rights" (IDR) -oikeuksia, jotka oikeuttavat sponsorin/emoyhtiön saamaan suurempia osinkoja, kun osingon kasvattamisessa on onnistuttu listautumisannissa määritellysti. Ensimmäinen IDR-oikeuksia hyödyntänyt yieldco oli NextEra Energy Partners.
