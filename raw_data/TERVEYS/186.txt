Sirolimuusi
Sirolimuusi eli rapamysiini on immunosuppressiivinen lääke, jota käytetään elinsiirron, varsinkin munuaisensiirron jälkeisen hylkimisreaktion estossa. Se löydettiin alun perin Pääsiäissaarelta (Rapa Nui), mistä tulee nimitys rapamysiini. Lääkettä myydään nimellä Rapamune (Wyeth). 
Sirolimuusia käyttävät myös maksansiirtopotilaat.
Yhdysvaltalaisessa tutkimuksessa sirolimuusi pidensi vanhojen hiirten jäljellä olevaa elinajanodotetta 28Ã¢â‚¬â€œ38 %:lla. Aine kuitenkin heikentää immuniteettia, joten ihmisille se ei sovi vanhenemisen hidastamiseen. Lääkkeen käyttö lisää henkilön alttiutta saada vaarallinen infektio. 
Lääkkeen aiheuttama immuunijärjestelmän heikkeneminen voi myös lisätä syöpävaaraa, varsinkin lymfoomaan ja ihosyöpään sairastumisriskiä. Lääkkeellä on runsaasti mahdollisia sivuvaikutuksia, kuten hypertensio, nivelkivut, vatsavaivat, kuume, virtsatietulehdus, pahoinvointi, päänsärky, anemia ja hypokalemia.
Sirolimuusin kemiallinen kaava on CHNO, moolimassa 914,172 g/mol ja CAS-numero 53123-88-9.
