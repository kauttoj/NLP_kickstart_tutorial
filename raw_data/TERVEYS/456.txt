Dysaethesia Aethiopica
Dysaethesia Aethiopica oli yhdysvaltalaisen psykiatrin Samuel A. Cartwrightin vuonna 1851 määrittelemä mielisairaus. Cartwrightin mukaan "dysathesia aethiopica" aiheutti orjien laiskuutta. Nykyään "dysaethesia aethiopicaa" pidetään näennäistieteenä ja sen katsotaan edustavan tieteellistä rasismia.
Dysaethesia aethiopicaa esiintyi ainoastaan Afroamerikkalaisten joukossa ja sen oireina olivat ihon tunnottomuus ja älyllisten toimintojen lamaantuminen niin, että henkilö vaikutti olevan kuin puoleksi unessa. Muita oireita saattoivat olla leesiot. Cartwright totesi dysaethesia aethiopican olemassaolon, mutta muut lääkärit olivat epäonnistuneet taudin tunnistamisessa, koska eivät olleet kiinnittäneet riittävästi huomiota afroamerikkalaisen rodun sairauksiin.
Cartwrightin mukaan dysaethesia aethiopica oli homattavasti yleisempää omissa yhteisöissään elävien afroamerikkalaisten joukossa kuin Cartwrightin tutkimilla plantaaseilla työskentelevien orjien joukossa. Tauti tarttui ainoastaan niihin orjiin, jotka elävät vapaan ihmisen tavoin. Hän arvioi jopa lähes kaikkien vapaana elävien afroamerikkalaisten sairastuneen tautiin.
Cartwright piti dysaethesia aethiopicaa helposti parannettavana. Ihon tunnottomuus oli yksi oireista, joten ihoa täytyi stimuloida. Tähän Cartwright suositteli potilaan pesemistä lämpimällä vedellä ja saippualla. Tämän jälkeen iho tuli käsitellä öljyllä ja öljyn imeytymisen edistämiseksi ihoa tuli hakata leveällä nahkahihnalla. Lopuksi potilaan tulisi tehdä jonkinlaista raskasta työtä auringonpaisteessa.
Kirjailija Vanessa Jackson on todennut, että leesiot olivat oire dysaethesia aethiopicasta ja tohtori Cartwright huomasi, että ruoskimalla voisi parantaa sairauden. Jackson kuitenkin ihmetteli, että ruoskiminen ei aiheuttanut taudinmäärityksen varmistavia olevia leesioita.
Cartwrightin mukaan orjat olivat yllä kuvatun käsittelyn jälkeen kiitollisia valkoiselle miehelle, jonka voima oli palauttanut hänen järkensä.
