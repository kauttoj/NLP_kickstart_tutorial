Tukisukka
Tukisukat on yleisnimitys elastisille sukille, jotka tukevat jalkojen pehmytkudoksia määrätyllä paineella. Tukisukka-nimitystä käytetään hyvin monenlaisista tuotteista, vain erittäin vähän tukevista aina lääkinnällisiin tukisukkiin ja kaikkein tehokkaimpiin kompressiosukkiin. 
Lääkinnällisiä tukisukkia käytetään eräiden verenkiertoelimistön sairauksien hoidossa ja ennaltaehkäisyssä. Paine on sukissa suurimmillaan nilkassa, ja se vähenee polvea kohti noustessa. Tuki- ja kompressiosukat edistävät verenkiertoa jaloissa tukemalla ja tehostamalla laskimoläppien toimintaa. Verenkierto nopeutuu ja turvotus vähenee. 
Tukisukkia valmistetaan kolmessa eri puristus- eli kompressioluokassa. Alimman luokan eli lievän kompression tukisukkia voivat käyttää terveet ihmiset turvotuksen ja jalkojen väsymysoireiden ennaltaehkäisyyn. Näissä sukissa kompressio on 12-17 mmHg. Keskivoimakkaan kompression eli luokan 1 sukissa kompressio on 18-22 mmHg ja tätä luokkaa käytetään lievien laskimosairauksien oireiden, kuten turvotuksen ja suonikohjujen hoidossa. Voimakkaan kompression, eli luokan 2 sukissa kompressio on 22-27 mmHg. Tämän luokan sukkia käyetään tavallisesti vain lääkärin suosituksesta laskimosairauksien hoidossa. 
Lääkinnällisen tukisukan (kompressioluokka 1) paine on n. 15-21 mmHg. Näitä sukkia käytetään yleisesti vähäisen turvotuksen, suonikohjujen ja veritulppien (tromboosi) ennaltaehkäisyssä ja hoidossa. Lääkinnällisiä kompressiosukkia on saatavana kompressioluokissa 1-4.
