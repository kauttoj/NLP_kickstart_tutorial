Hupertsiini A
Hupertsiini A on kiinalaisessa yrttilääketieteessä käytetystä "Huperzia serrata" -kasvista (ketunliekolaji) eristetty seskviterpeeneihin ja alkaloidieihin kuuluva yhdiste, jonka nootrooppisia vaikutuksia on tutkittu Kiinassa ihmisillä kehitettäessä lääkkeitä Alzheimerin tautiin. Sillä on muistia ja kognitiivisia toimintoja tehostavia vaikutuksia ainakin Alzheimerin tautia sairastavilla.
Hupertsiini A on voimakas reversiibeli asetyylikoliiniesteraasi-inhibiittori ja NMDA-antagonisti. Ainakin rotilla se lisää hermokasvutekijöiden eritystä tietyntyyppisissä hermosoluissa. 
