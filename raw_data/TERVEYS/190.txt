Klorokiini
Klorokiini on lääke, jota on käytetty malarian hoitoon ja ehkäisyyn.
Klorokiini (CQ), (myös "hydroksiklorokiinina") on aminokinoliinijohdos, joka keksittiin Bayerin laboratorioissa vuonna 1934. Sille annettiin nimi Resochin. Aineesta ei välitetty vuosikymmeneen, koska sitä pidettiin liian myrkyllisenä ihmiselle. Toinen maailmansodan aikana Yhdysvallat sponsoroi kliinisiä kokeita malarianestolääkkeiden kehittämiseksi. Lääke osoittautui erittäin tehokkaaksi estolääkkeeksi ja otettiin sellaisena yleisesti käyttöön 1947. Sitä myydään Suomessa nimellä Heliopar.
Hydroksiklorokiinin ja klorokiinin huippupitoisuus seerumissa saavutetaan 1 - 3 tunnissa lääkkeen ottamisesta. Molemmat ovat akuutisti hyvin myrkyllisiä, isot kerta-annokset (aikuisilla Ã¢â€°Â¥ 11 g hydroksiklorokiinia tai Ã¢â€°Â¥ 5 g klorokiinia = 20Ã¢â‚¬â€œ25 kpl 250Â mg tablettia) aiheuttavat vakavia myrkytysoireita tai kuoleman muutamassa tunnissa. Metabolia tapahtuu pääasiassa maksassa ja erittyminen munuaisten kautta. Hydroksiklorokiinin puoliintumisaika on noin viikko. Vakiintuneelle pitoisuustasolle päästään 3 - 5 viikon kuluttua hydroksiklorokiinihoidon aloittamisesta. Klorokiinin alkuvaiheen eliminaation puoliintumisaika on 2 - 6 vrk, mutta terminaalisesti jopa 30 - 60 vrk.
Klorokiini on turvallinen lääkeaine, jolla on vain vähän haittavaikutuksia. Sillä on auringolle herkistävä vaikutus, joskus saattaa esiintyä vatsavaivoja ja lieviä keskushermostoperäisiä oireita. Epileptikoiden ja aktiivista psoriaasista sairastavien tulee välttää klorokiinin käyttöä. Se sopii raskaana oleville ja imettäville sekä pienille lapsille. 
