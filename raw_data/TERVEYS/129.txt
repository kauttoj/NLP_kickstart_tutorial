Nandroloni
Nandroloni, kaupalliselta nimeltään "Deca-Durabolin", on yksi maailman käytetyimmistä anabolisista steroideista. Sitä etsitään jokaisessa dopingtestissä, ja se näkyy niissä pitkään ja herkästi. Nandrolonin käyttö huomataan helposti molekyylin aineenvaihduntatuotteesta, 19-norandrosteronista (CHO). Kansainvälinen olympiakomitea on asettanut aineelle 2 milligramman rajan; jos virtsasta löytyy sitä enemmän, niin jää kiinni dopingista. Raja on 2 mg, koska ihmisen oma keho tuottaa kyseistä ainetta erittäin pieniä määriä. Muita virtsaan erittyviä nandrolonin aineenvaihduntatuotteita ovat 19-noretiokolanoloni (CHO) ja 19-norepiandrosteroni.
Valmisteissa nandroloni on usein muodossa nandrolonidekanoaatti (CHO), jonka elimistö sitten muuntaa nandroloniksi. Dekanoaatti on lisätty valmisteisiin siksi, jotta se pidentäisi annoksen vaikutuksen keston jopa kolmeen viikkoon.
Nandroloni on sukua mieshormonille, testosteronille. Sillä on kuitenkin testosteronia tasapainottomampi koostumus; nandrolonilla on voimakkaampi anabolinen vaikutus mutta heikompi androgeeninen vaikutus. Nandroloni siis edistää luukudoksen muodostumista ja valkuaisainetuotantoa. 
Nandroloni on yleinen ainesosa osteoporoosilääkkeissä. Naisten vaihdevuosien jälkeen se pitää heikentyvän luumassan tiiviyttä yllä. Sitä voidaan myös käyttää tietyntyyppisten rintasyöpien hoitoon. Vakavan onnettomuuden jälkeen nandrolinia saatetaan määrätä lihaskunnon ylläpitämistä auttamaan.
