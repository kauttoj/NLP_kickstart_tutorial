Solariumi
Solariumi on laite ja paikka, jota käytetään ultraviolettisäteilyä kosmeettisiin ja tai lääketieteellisiin tarkoituksiin. Laitteessa käytetään loisteputkia, joista tulee yleensä UVA-säteilyä, nykyisin myös UVB-säteilyä. Loisteputket on yleensä asetettu kahdeksi kanneksi, joista alimmaisella maataan ja joista toinen lasketaan päälle. 2000-luvulla ovat yleistyneet seisten käytettävät "aurinkosuihkut", joissa iho ei painu rusketuslaveria vasten ja jotka ovat myös hygieenisempiä. 
Solariumista saatava säteily saa aikaan keinotekoisen rusketuksen. Tämä rusketus ei kuitenkaan suojaa ihoa palamiselta, koska se jättää ihon ohueksi. Vanhemmissa solariumeissa ei muodostu D-vitamiinia, mutta joissakin uudemmissa solariumeissa on myös D-vitamiinisynteesin vaatimat, UVB-säteilyä tuottavat lamput. Solarium parantaa eräitä ihovaivoja, mutta solariumin säännöllinen käyttö lisää ihosyövän riskiä jopa 75 prosenttia. Liiallinen solariumissa käyminen vanhentaa ihoa. 
WHO ja Säteilyturvakeskus (STUK) suosittelevat solariumin välttämistä. Vuonna 2004 ilmestyivät ensimmäiset tutkimukset, jotka viittaavat siihen, että solarium tuottaa endorfiinejä ja aiheuttaa riippuvuutta. Englannissa on jo uudissana "tanorektikko" (tan=rusketus) solariumista riippuvaisille. 
Solarium-yrittäjillä on velvollisuus valvoa, etteivät alle 18-vuotiaat käytä solariumia, koska käyttäjien täysi-ikäisyyttä ei pystytä luotettavasti varmistamaan. Valvonta tuli voimaan 1. heinäkuuta 2012.
