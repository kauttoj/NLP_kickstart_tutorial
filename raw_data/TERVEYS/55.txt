Sään terveysvaikutukset
Sään terveysvaikutukset ovat vallitsevan säätilanteen suoria tai epäsuoria vaikutuksia ihmisen elimistöön. Säätekijät, kuten lämpötila, kosteus ja sade, vaikuttavat suoraan ihmisen elintoimintoihin. Ne voivat vaikuttaa myös asioihin, jotka vaikuttavat välillisesti terveyteen. 
Ilmaston lämpeneminen vaikuttaa moniin sään terveysvaikutuksiin.
Rajuimmat sääilmiöt, kuten trooppiset hirmumyrskyt, tulvat ja lumivyöryt, aiheuttavat ruhjeita ja luunmurtumia sen lisäksi, että niissä kuolee tukehtumalla useita ihmisiä joka vuosi.
Kuumuus lisää stressiä, nostaa verenpainetta ja sykettä ja vaikuttaa etenkin sydän- ja keuhko-oireista kärsiviin ja ikääntyneisiin, kuten Ranskassa vuonna 2003. Ãƒâ€žärimmäinen kylmyys aiheuttaa paleltumia ja hypotermiaa, mutta pienikin lämpötilan lasku jo +19 asteen alapuolella lisää sydän- ja hengityselinsairauksia joillakin alueilla, kuten Englannissa. Kuivuus aiheuttaa nälänhätiä ja juomaveden puutetta. Se on yleistyvä ongelma myös Euroopassa. Vuonna 2003 koettiin yksi laajimmista kuivuuskausista, jonka vaikutukset tuntuivat yli 100 miljoonan ihmisen elämässä.
Ultraviolettisäteily aiheuttaa suurina annoksina ihosyöpää mutta toisaalta helpottaa psoriasista. Lisäksi se aiheuttaa kuumetta ja elimistöä suojaavan ihon vaurioitumista. 
Salamaniskut tappavat nykyisin Suomessa ihmisen noin joka toinen vuosi. Vuonna 2008 Yhdysvalloissa salamaniskuihin kuoli 27 henkeä ja vuonna 2007 yhteensä 45 henkeä, joista 89Â % oli miehiä. Pitkän ajan keskiarvo on 62 henkeä vuodessa. 
Liukkaus on ainakin yksi osatekijä useissa auto-onnettomuuksissa. Esimerkiksi Yhdysvalloissa kuolee vuosittain yli 1Â 300 henkeä ja loukkaantuu yli 116Â 800 henkeä kolareissa liukkaalla säällä. Liukastumistapaturmat ovat toinen liukkauteen liittyvä onnettomuustyyppi. Esimerkiksi Suomessa kirjataan vuosittain noin 50Â 000 liukastumistapaturmaa, joista 10Ã¢â‚¬â€œ20 johtaa kuolemaan. Jalankulkijat liukastelevat erilaisissa säätilanteissa kuin autoliikenne, kuten silloin, kun jään päälle sataa lunta. Suomessa on arvioitu, että kaatumis- ja liukastumistapaturmista koituu vuosittain menetettyjen työpäivien ja sairaanhoidon kulujen vuoksi noin 400 miljoonan euron kustannukset ja että näistä tapaturmista kaksi kolmasosaa sattuu lumisella tai jäisellä alustalla. Kanadassa Ottawan kaupunki julkaisee riskiryhmille, kuten vanhuksille ja maahanmuuttajille, ohjeita turvallisesta talviliikkumisesta.
