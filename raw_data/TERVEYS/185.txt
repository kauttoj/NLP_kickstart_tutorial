Sorafenibi
Sorafenibi on maksa- ja munuaissyöpien hoidossa käytettävä monien kinaasien inhibiittori, jota myydään nimellä Nexavar (Bayer). Nexavar sai Euroopan komissiolta myyntiluvan heinäkuussa 2006 ja tuli käyttöön munuaissyöpäpotilaiden hoidossa. Lokakuussa 2007 Euroopan komissio myönsi lääkkeelle myyntiluvan myös yleisimmän maksasyöpätyypin, hepatosellulaarisen karsinooman hoidossa. Tutkimuksessa oli havaittu sorafenibin pidentävän merkittävästi maksasyöpäpotilaiden elinikiä.
Sorafenibiä otetaan tavallisesti kahdesti vuorokaudessa, kummallakin kerralla kahden 200 mg:n tabletin verran eli yhteensä 800 mg vuorokaudessa. Lääkkeen sivuvaikutuksiin lukeutuvat ripuli, pahoinvointi, kipu ja kutina. 
Sorafenibin kemiallinen kaava on CHClFNO, moolimassa 464,83 g/mol ja CAS-numero 284461-73-0.
