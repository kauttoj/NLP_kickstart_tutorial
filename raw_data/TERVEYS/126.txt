Allergia &amp; Astma
Allergia & Astma on Allergia- ja astmaliiton julkaisema allergia-, iho- ja astmaterveyden asiantuntijalehti. Lehti ilmestyy painettuna neljä kertaa vuodessa. Painetun lehden jutut sekä muita ajankohtaisia artikkeleita julkaistaan myös lehden verkkosivuilla, joka avattiin helmikuussa 2017.
Lehdessä julkaistaan muun muassa asiantuntija-artikkeleita, vertaiskertomuksia, ruokaohjeita, kolumneja sekä tietoa yhdistystoiminnasta.
Allergia & Astma on allergia- ja astmayhdistysten jäsenetu, jonka voi myös tilata. Lehteen on liittynyt erikseen lääkäreille tarkoitettu lääkäripainos.
