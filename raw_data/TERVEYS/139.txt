Ipecac
Ipeca-siirappi (Ipecac) on myrkytystilanteissa käytettävä oksennuslääke. Se vaikuttaa sekä paikallisesti vatsan limakalvoon että keskushermoston kautta aivojen oksennuskeskukseen. Heti juomisen jälkeen seuraa kontrolloimaton muutaman oksennuksen mittainen sarja. Myös bulimikot ovat käyttäneet ipeca-siirappia laihdutuskeinona. Syömishäiriöstä kärsineen laulaja Karen Carpenterin varhainen kuolema on yhdistetty ipeca-siirapin käyttöön.
Nykyään turvallisemmat vaihtoehdot ovat paljolti syrjäyttäneet ipecan, eikä sen käyttöä enää suositella. Sen antaminen voi päinvastoin hidastaa muiden, tehokkaampien ja spesifimpien hoitojen antamista myrkytyspotilaalle. Lisäksi ipeca voi aiheuttaa neurologisia oireita kuten uneliaisuutta, jotka saatetaan sekoittaa itse myrkytyksen aiheuttamiin oireisiin.
Ipecacia ei ole enää saatavilla Suomen apteekeista.
