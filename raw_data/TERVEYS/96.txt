Sotilasapteekki
Sotilasapteekki (SAPT, aik. SApt) on Keski-Suomessa toimiva Suomen puolustusvoimiin kuuluva yksikkö, joka vastaa farmasiamateriaalista sekä lääkealan logistiikasta ja valmiusasioista.
Sotilasapteekki on toiminut aikaisemmin myös itsenäinesenä joukko-osastona. Joukko-osastona se lakkautettiin vuoden 2005 lopussa, jolloin se liitettiin Lahden Hennalan varuskunnan joukkoihin, joissa se on hallinnollisesti Sotilaslääketieteen KeskuksenÃ‚Â alaisen Lääkintävarikon yksikkö (SAPT/LÃƒâ€žÃƒâ€žKV/SOTLK).
Sotilasapteekki on perustettu vuonna 1918.
Sotilasapteekki hankkii, varastoi ja toimittaa puolustusvoimien terveydenhuollossa tarvittavia lääkkeitä ja muuta apteekkialan materiaalia. Varuskuntien terveysasemien yhteydessä toimii myös lääkekeskuksia ja -varastoja, joiden valvonnasta se asetuksen mukaan huolehtii. Koska kaikissa toimipisteissä ei voida tukeutua sairaanhoitopiirien kanssa solmittuihin kumppanuussopimuksiin kuuluviin sairaala-apteekkipalveluihin, vastaa sotilasapteekki näiden toimipisteiden apteekkipalveluista. Se huolehtii myös puolustuslaitoksen lääkealan koulutus- ja asiantuntijatoiminnasta. Aikaisemmin sen tehtäviin on kuulunut myös infuusionesteiden tuotanto kriisiajan tarpeita varten.
Sotilasapteekki on Suomen ainoa farmasiamateriaalin sotilaallinen laitos, ja se palvelee kaikkia puolustushaaroja. Yksikön kumppaneita ovat mm. sairaaloiden apteekit, lääketukkukaupan ala, koti- ja ulkomainen lääketeollisuus sekä Huoltovarmuuskeskus.
Sotilasapteekin johtaja vuonna 2013 on farmasia-alan erikoisupseeri, proviisori Jarkko Kangasmäki.
Sotilasapteekin toimintoja on Lahdessa ja Ilmajoella sekä Viitasaarella Hakovuoren luolastossa. Toimintansa alkuaikoina se sijaitsi Viipurissa.
Myös puolustusvoimien ulkopuolella Sotilasapteekki tunnetaan mm. aikanaan valmistamista peltirasiassa toimitettavasta huulirasvasta (huulivoiteesta) ja Pectoralis-nimisestä kurkkutabletista.
Jatkossa yksikkö siirtyy Sotilaslääketieteen keskuksen myötä osaksi uutta Puolustusvoimien Logistiikkalaitosta Kenttälääkinnän valmiuskeskuksen yksiköksi.
