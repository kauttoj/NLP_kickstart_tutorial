Patogeeni
Taudinaiheuttaja eli patogeeni (kreikan sanoista Ãâ‚¬ÃŽÂ¬ÃŽÂ¸ÃŽÂ¿Ãâ€š "pathos", "kärsimys" ja ÃŽÂ³ÃŽÂµÃŽÂ½ÃŽÂ®Ãâ€š "genÃ„â€œs "alkuperään viittaava sana, "tuottaja") on sairautta aiheuttava loinen, bakteeri, virus tai prioni. Taudinaiheuttamiskykyä kutsutaan virulenssiksi.
"Pääartikkeli:" Prioni
Prionit ovat valkuaisaineita, joiden tautia aiheuttava ja tarttuva muoto kykenee muuttamaan normaalimuotoisen prionivalkuaisaineen itsensä kaltaiseksi. Prionitauteja ovat esim. lampaiden ja vuohien skrapi ja ihmisen Creutzfeldt-Jakobin tauti.
"Pääartikkeli:" Virus
Virukset ovat valomikroskoopilla näkymättömiä solunsisäisiä loisia, jotka solusta vapautuessaan vaurioittavat sitä. Viruksia on kaikentyyppisillä solullisilla yksisoluisista bakteereista monisoluisiin eläimiin ja kasveihin. Ihmisten merkittäviä virustauteja ovat mm. nuhakuumeet, influenssat, AIDS, polio sekä erilaiset rokot. Myös monien elinikäisten kansantautien taustalla saattaa olla virustartunta.
"Pääartikkeli:" Bakteeritauti
Bakteerit ovat pieneliöitä, joita elää mm. maaperässä, vedessä ja muissa eliöissä. Suuri osa bakteereista on ihmiselle hyödyllisiä, mutta osa bakteereista aiheuttaa tauteja. Ihmisen merkittäviä bakteeritauteja ovat esim. jäykkäkouristus, klamydia, kuppa, salmonellatauti ja tuberkuloosi.
Muita ihmiselle tauteja aiheuttavia taudinaiheuttajia ovat sienet (esim. silsa), alkueläimet (esim. horkka) ja monisoluiset loiseläimet (esim. kihomato).
