Rilutsoli
Rilutsoli on ALS-potilaiden hoidossa käytetty lääke. Sen on todettu hidastavan sairauden kulkua ja pidentävän siten potilaan elinikää. Rilutsolin on tarkoitus myös pidentää jäljellä olevaa aika, jonka sairastunut tulee toimeen ilman mekaanista ventilaatiota. Rilutsoli ei auta juuri ALS:n loppuvaiheessa. 
Lääkettä myydään nimellä Rilutek, ja sitä käytetään viidenkymmenen milligramman valkoisina, kapselinmuotoisina tabletteina. Tutkimusten mukaan rilutsolista saattaisi olla hyötyä myös kliinisen depression ja pakko-oireisen häiriön, mahdollisesti myös yleistyneen ahdistuneisuushäiriön hoidossa. 
Rilutsolin mahdollisia sivuvaikutuksia ovat muiden muassa astenia, väsymys ja pahoinvointi. Esimerkiksi maksasairaille potilaille lääkettä ei ole turvallista määrätä; sen käyttöä ei suositella myöskään munuaisten vajaatoiminnasta kärsivien henkilöiden kohdalla. Raskaana olevien ei tule käyttää lääkettä. Yliannostuksella on mahdollisesti vakavia seurauksia, jopa kooma.
Rilutsoli ("6-(trifluorimetoksi)bentsotiatsoli-2-amiini") on bentsotiatsoleihin kuuluva kaksirenkainen heterosyklinen yhdiste, jonka kemiallinen kaava on CHFNOS, moolimassa 234,199 g/mol ja CAS-numero 1744-22-5.
