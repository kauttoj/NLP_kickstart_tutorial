Boldenoni
Boldenoni eli 17ÃŽÂ²-hydroksiandrosta-1,4-dien-3-oni(CHO) on anabolinen steroidi. Yhdistettä käytetään eläinlääketieteessä pääasiassa hevosten hoitoon.
Boldenonia käytetään undekyleenihapon esterinä boldenoniundekylenaattina. Yhdistettä käytetään pääasiassa hevosilla parantamaan typpitasapainoa ja vähentämään harjoittelun aiheuttamaa rasitusta. Aine myös parantaa niiden ruokahalua. Hevosten lisäksi boldenonia on käytetty parantamaan myös ajokoirien ja kyyhkyjen nopeutta. Boldenoni annostellaan lihakseen ruiskeena ja sen vaikutus kestää kauan, jopa kuusi viikkoa.
Boldenonilla lääkittyjen oriiden kivesten on havaittu olevan pienempiä ja tuottavan vähemmän siittiöitä kuin plaseboa saaneiden oriiden. Myös tammoilla boldenonin on havaittu aiheuttavan epänormaalia seksuaalista käyttäytymistä. Hevoset voivat myös käyttäytyä aggressiivisesti, kun boldenonia on annosteltu ja käyttäytyminen voi jatkua pitkäänkin jo lääkityksen loputtua.
Urheilijat käyttävät boldenonia lihasvoimaa lisäävänä dopingaineena. Sitä muodostuu myös toisen dopingaineena käytettävän anabolisen steroidin androstatriendienonin aineenvaihduntatuotteena. WADA on kieltänyt boldenonin käytön ja sen käytöstä seuraa kilpailukielto.
