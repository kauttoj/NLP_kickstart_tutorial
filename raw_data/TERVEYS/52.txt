Käypä hoito
Käypä hoito on Suomalaisen Lääkäriseura Duodecimin ja yhteistyössä erikoislääkärijärjestöjen kanssa käynnistämä hanke. Se tuottaa valtakunnallisia hoitosuosituksia suomalaisen terveydenhuollon käyttöön.
Käypä hoito -suositukset ovat Suomeen soveltuvia valtakunnallisia hoitosuosituksia, jotka ovat tieteellisesti arvioituun näyttöön perustuvia. Suositusten tarkoituksena on vähentää hoitokäytäntöjen vaihtelua ja parantaa hoidon laatua. Hoitosuosituksia on tehty vuodesta 1994. Ne toimivat perustana alueellisia hoito-ohjelmia laadittaessa.
Hoitosuosituksista tuotetaan myös potilasversiot suomeksi ja ruotsiksi sekä oppimateriaaleja ja verkkokursseja vapaaseen käyttöön.
Hoitosuositusten tekijöiden sidonnaisuutta lääketeollisuuteen on kritisoitu. Jääviyksiä todetaan kuitenkin harvoin.
