Lääkintävarikko
Lääkintävarikko (LÃƒâ€žÃƒâ€žKV, aikaisemmin LääkV) on Ilmajoella Etelä-Pohjanmaalla ja Viitasaarella Keski-Suomessa toimiva varikko ja laitos, joka vastaa lääkintähuollon materiaalista sekä mm. alan valmiusasioista. Se hoitaa myös kenttälääkintäkaluston varastoinnin ja kunnossapidon.
Laitos perustettiin vuonna 1918 nimellä Sotalaitoksen Saniteettivarikko. Se toimi nimellä Saniteettivarikko vuosina 1922-1933. Nämä vuodet se toimi Helsingissä. Myöhemmin se otti käyttöön nimet Lääkintäkeskusvarikko (LKeskV), Lääkintävarikko 5, Keskusvarikko 8 ja lopulta Ilmajoelle siirryttyään Lääkintävarikko. Samalla siitä tuli itsenäinen joukko-osasto.
Varikko on toiminut vuodesta 2003 Puolustusvoimien materiaalilaitoksen alaisena.
Lääkintävarikko itsenäisenä joukko-osastona lakkautettiin vuoden 2006 lopussa, jolloin se liitettiin Lahden Hennalan varuskunnan joukkoihin. Lääkintävarikko on varuskunnassa toimivan Sotilaslääketieteen KeskuksenÃ‚Â alainen yksikkö (LÃƒâ€žÃƒâ€žKV/SOTLK).
Lääkintävarikko tunnettiin lyhenteellä LV vielä 1970-luvulla.
Varikko on Suomen ainoa lääkintäalan materiaalin sotilaallinen laitos ja palvelee kaikkia puolustushaaroja.
Siiheen kuuluu nykyään myös 31. joulukuuta 2005 asti itsenäinenä toiminut Sotilasapteekki (SApt) Viitasaaren kaupungissa.
Varikko sijaitsee kunnan keskustan tuntumassa ja varasto-osasto Tuomikylän alueella.
Varikon johdossa ovat toimineet mm. seuraavat upseerit:
Proviisori Viljo Purasmaa johti varikkoa sen lyhyen ajan, jolloin varikko toimi Lääkintäkeskusvarikkona Seinäjoella.
Jatkossa varikko siirtyy Sotilaslääketieteen keskuksen myötä osaksi uutta Puolustusvoimien Logistiikkalaitosta Kenttälääkinnän valmiuskeskuksen yksiköksi.
Lääkintävarikon vuosipäivää vietetään 22. helmikuuta.
Joukko-osastotunnuksessa on ristikkäiset miekat, joiden peittona on lääkintäalan risti sekä niiden alla varikoiden joukko-osastotunnuksissa yhtenäinen V-kirjain.
