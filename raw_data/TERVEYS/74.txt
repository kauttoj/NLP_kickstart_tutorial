Duodecim (kustantamo)
Kustannus Oy Duodecim on lääketieteeseen erikoistunut kustantamo, joka julkaisee lääkäreille ja muille terveydenhuollon ammattilaisille suunnattua ammattikirjallisuutta sekä suurelle yleisölle suunnattuja teoksia terveyteen ja sairauksiin liittyvistä aiheista.
Perinteisen kirjatuotannon lisäksi Kustannus Oy Duodecim julkaisee merkittäviä sähköisiä tietokantakokoelmia. Terveydenhuollon ammattilaisille suunnattu Terveysportti kokoaa yhteen ammattilaisten työssään tarvitseman lääketieteellisen tiedon.
Kustannus Oy Duodecim julkaisee myös kansalaisille suunnattua avointa www-palvelua, Terveyskirjastoa. Se tuo luotettavan, riippumattoman ja ajantasaisen tiedon terveyksistä ja sairauksista jokaisen suomalaisten ulottuville. Terveyskirjaston artikkelit ja ohjeet ovat asiantuntijoiden laatimia ja perustuvat Suomalaisen Lääkäriseuran Duodecimin tuottamiin kansallisiin hoitosuosituksiin ja Kustannus Oy Duodecimin julkaisemiin lääkäreiden käsikirjoihin. 
