Suomalainen Lääkäriseura Duodecim
Duodecim (latinaa, ), koko nimeltään Suomalainen Lääkäriseura Duodecim, on alkujaan lääketieteen kansantajuistamistyöhön 18. marraskuuta 1881 perustettu suomalainen järjestö. Järjestön nimi viittaa perustajajäsenten määrään; nimen keksi Werner Lindman. Perustajista tunnetuin ja seuran ensimmäinen puheenjohtaja oli Suomen hammaslääketieteen isäksi mainittu Matti Ãƒâ€žyräpää. Seura perustettiin kehittämään lääkäreiden ammattitaitoa ja levittämään terveydenhoitovalistusta sekä parantamaan suomen kielen asemaa lääketieteessä.
Vuodesta 1885 seura on julkaissut kuukausittain ilmestyvää lääketieteellistä lehteä "Aikakauskirja Duodecimia" ja vuodesta 1889 yleistajuista "Terveydenhoitolehteä". Terveydenhoitolehden perillinen on "Kotilääkäri"-lehti, jota Duodecim ei kuitenkaan pidä oikeana jatkajana. Duodecim perusti vuonna 1984 "Hyvä Terveys" -lehden.
Seura osallistuu aktiivisesti terveydenhoitojärjestelmän sisällölliseen kehittämiseen muun muassa laatimalla kansallisia Käypä hoito -suosituksia ja järjestämällä konsensuskokouksia. Duodecim pyrkii toimimaan luotettavan lääketieteellisen tiedon lähteenä myös ylläpitämällä sähköistä uutispalvelua ja verkkosivuja.
Vuonna 2012 seuraan kuuluu yli 20Â 000 lääkäriä ja lääketieteen opiskelijaa sekä sata jäsenyhdistystä.
Duodecim myöntää vuosittain lääketieteelliset tunnustukset Matti Ãƒâ€žyräpään palkinnon ja Konrad ReijoWaaran palkinnon ja joka toinen vuosi nuoren tutkijan palkinnon.
