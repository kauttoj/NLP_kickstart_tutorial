Propofoli
Propofoli (valmisteniminä mm. Propofol-Lipuro (Suomessa), Unifol ja Diprivan) on lyhytvaikutteinen lääkeaine, jota käytetään suonensisäisenä anestesia-aineena, joko yleisanestesiassa tai sen valmistelussa, jolloin se on rauhoittava. Propofolia käytetään usein tehohoidossa tajunnantason laskemiseen. Propofolin maksimivaste saavutetaan noin kahdessa minuutissa aineen antamisesta ja vaikutus kestää noin 5Ã¢â‚¬â€œ10 minuutin kuluessa aineen antamisen lopettamisesta. Anestesian lisäksi propofoli saa aikaan hengityslamaa, sydämen toiminnan vähenemistä, verisuonten laajentumista ja verenpaineen laskua.
Propofoli kehitettiin 1970-luvulla ja nykyisin se on länsimaissa käytännössä kokonaan syrjäyttänyt aiemmin laajassa anestesiakäytössä olleen tiopentaalin. Propofoli on WHO:n listalla yhteiskunnalle tärkeimmistä lääkkeistä. Lääkeainetta käytetään myös eläinlääkinnässä.
Pop-laulaja Michael Jackson kuoli propofolin ja bentsodiatsepiineihin kuuluvien loratsepaamin ja diatsepaamin sekakäyttöön.
