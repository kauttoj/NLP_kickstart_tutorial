Tabletti
Tabletti on litteän kiekon muotoinen nieltävä puriste, joka sisältää jauhemaisia vaikuttavia aineita kuten lääkeaineita ja/tai vitamiineja, sekä tabletin puristamisvaiheessa ja säilytyksessä tarvittavia sidos- ja säilöntäaineita sekä mahdollisesti makeutusaineita. Yksi yleisimmistä tablettipuristeiden käyttökohteista on valmiit lääkeannokset, joissa tabletti on korvaamassa pilleriä. Tabletti voidaan myös kuorruttaa kalvopäällysteellä pahan maun peittämiseksi sekä säilyvyyden parantamiseksi.
Tarpeen vaatiessa tabletti voidaan puolittaa, jos siinä on jakouurre, tai jakaa jopa neljänneksiin, jos siinä on ristikkäisuurre.
