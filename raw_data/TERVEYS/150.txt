Depotlaastari
Depotlaastari on iholle liimattava lääkesäiliö. Sillä annostellaan lääkeainetta ihon kautta (transdermaalisesti). Sitä käytetään, kun halutaan lääkeaineen pitkäaikaista vaikutusta potilaaseen. Depotlaastarin kautta voidaan antaa esimerkiksi voimakkaita kipulääkkeitä tai nikotiinia. Eräs ihon kautta annettava voimakas kipulääke on DurogesicÃ‚Â®, joka on opioidi ja jonka vaikutusaika on noin 72 h / laastari. Durogesicin vaikuttava aine on synteettinen opioidi fentanyyli, lähes sata kertaa vahvempaa kuin morfiini, ja se on erittäin helposti hengenvaarallista väärinkäytettynä.
