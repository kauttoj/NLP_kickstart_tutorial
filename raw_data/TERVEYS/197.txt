Aminoglutetimidi
Aminoglutetimidi (CHNO) on glutaari-imidijohdannaisiin kuuluva lääkeaine, jota käytetään rintasyövän ja eturauhassyövän hoitoon. Sitä voidaan käyttää myös Cushingin oireyhtymän lääkehoitona.
Aminoglutetimidi on optiivisesti aktiivinen. Lääkeaineena tehoaa ainoastaan R-konformaatiossa oleva (Ã‚Â±)-R-aminoglutetimidi ja (Ã‚Â±)-S-aminoglutetimidi on lääkeaineena tehoton, mutta aiheuttaa R-muodon kaltaisia sivuvaikutuksia. Tämän vuoksi aminoglutetimidin synteesiin on kehitetty tekniikoita, jotka tuottaisivat ainoastaan R-aminoglutetimidia. Lähtöaineina voidaan käyttää esimerkiksi formaldehydiä ja dietyylifenyylioksaloasetaattia, jolloin syntynyt tuote pelkistetään leivinhiivalla ja syntyneestä välituotteesta saadaan muutaman askeleen jälkeen aminoglutetimidia. Toinen vaihtoehto on käyttää lähtöaineina nitrobentseeniä, etyyli-2-klooributyraattia ja 3-bromipropionitriiliä.
Aminoglutetimidi kehitettiin alun perin antikolvusantiksi epilepsian hoitoon, johon tarkoitukseen se tuotiin vuonna 1957. Sittemmin vuodesta 1967 alkaen sillä alettiin hoitaa rintasyöpää. Yhdiste on niin kutsuttu ensimmäisen sukupolven aromataasientsyymin estäjä, joka estää aromataasientsyymin toimintaa ja sitä kautta vähentää estrogeenihormonien tuotantoa. Syöpien hoidossa aminoglutetimidi on nykyään korvattu pääosin muilla lääkkeillä.
Yhdiste estää myös kolesterolista pregnenolonia muokkaavaa entsyymiä CYP11A1 ja CYP11B1-entsyymiä ja estää siten kortisolin, estrogeenien ja aldosteronin tuotantoa. Tämän vuoksi sitä on käytetty Cushingin syndrooman hoidossa, mutta nykyään käytetään pääasiassa muita lääkeaineita.
Tyypillisimpiä aminoglutetimidin käyttöön liittyviä haittoja ovat ihottuma, huonokuntoisuus ja pahoinvointi. Harvinaisempia ja vakavampia ovat maksan toiminnan vaurioitumiset.
