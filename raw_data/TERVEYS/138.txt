Enterotabletti
Enterotabletti on lääketabletti, joka liukenee vasta ohutsuolessa. Tällaista tablettia tarvitaan esimerkiksi silloin, kun lääkeaine on mahaa ärsyttävää tai hajoaa mahassa.
Ominaisuus voidaan toteuttaa useammalla eri tavalla. Koko tabletti voi olla päällystetty suolen emäksisessä ympäristössä hajoavalla, mutta mahahapon kestävällä päällysteellä tai lääkeaine voi olla tablettimassassa vastaavalla päällysteellä suojatuissa rakeissa.
