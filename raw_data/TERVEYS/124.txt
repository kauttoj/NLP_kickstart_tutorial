Lapsikuolleisuus
Lapsikuolleisuus kertoo lasten todennäköisyyden kuolla alle viiden vuoden iässä. Vertailtaessa eri alueita tai valtioida keskenään, lapsikuolleisuus ilmaistaan yleenä lukuarvona 1Â 000 elävänä syntynyttä lasta kohden. Imeväiskuolleisuus on osa lapsikuolleisuutta, ja tarkoittaa lapsien todennäköisyyttä menehtyä alle vuoden iässä. 
Vuosina 1990Ã¢â‚¬â€œ2015 maailmanlaajuinen alle 5-vuotiaiden lasten kuolleisuus putosi tasolta 91 kuolemaa tasolle 43 kuolemaa tuhatta elävänä syntynyttä lasta kohden. Silti yhteensä 5,9 miljoonaa alle viisivuotista lasta kuoli yhä vuonna 2015. Keskeisimpiä alle 5-vuotiaiden lasten kuolinsyitä ovat maailmanlaajuisesti ennenaikaiseen syntymään liittyvät komplikaatiot, keuhkokuume, synnytykseen liittyvä hapenpuute (asfyksia), ripuli ja malaria. Noin 45 prosenttia kaikista lapsikuolemista liittyy aliravitsemukseen. Yli puolet lapsikuolemista johtui olosuhteista, jotka voitaisiin korjata yksinkertaisilla, verraten edullisilla ratkaisuilla. Esimerkiksi noin 70 prosenttia malariaan kuolleista ihmisestä (yhteensä noin 429Â 000 vuonna 2015) arvioitiin olevan Saharan eteläpuolisessa Afrikassa alle 5-vuotiaita lapsia. Vaikka tehokkaiksi suojiksi havaittujen, pitkäkestoisilla hyönteismyrkyllä käsiteltyjen hyttysverkkojen kattavuus oli lisääntynyt merkittävästi 2010-luvulla, vasta 53 prosentilla riskialueiden väestöstä Saharan eteläpuolisessa Afrikassa oli hyttysverkot käytössään uniensa turvana (2015).
Lapsikuolleisuus on keskeinen osatekijä maailman valtioiden kehitystasoa vertailevassa inhimillisen kehityksen indeksissä (HDI). Osana kestävän kehityksen tavoitteita lapsikuolleisuutta pyritään vähentämään merkittävästi panostamalla esimerkiksi aliravitsemuksen vähentämiseen ja rokotusten, puhtaan veden ja sanitaation saatavuuden lisäämiseen vuoteen 2030 mennessä. 
Pienin todennäköisyys lapsikuolleisuuteen (0,2Â %) oli vuonna 2015 Luxembourgissa, Islannissa ja Suomessa. Erittäin alhainen lapsikuolleisuus (0,3Â %) oli myös useissa muissa Euroopan maissa ja aasialaisista maista Japanissa, Singaporessa ja Etelä-Koreassa.
Maailman korkeimmat lapsikuolleisuudet arvot löytyivät vuonna 2015 Saharan eteläpuoleisen Afrikan maista. Angolassa jopa 15,7 prosenttia lapsista menehtyi ennen 5-vuotispäiväänsä.
