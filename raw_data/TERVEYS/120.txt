Katarri
Katarri () on lääketieteen ja eläinlääketieteen termi, joka tarkoittaa limakalvon tulehdustilaa riippumatta sijaintipaikasta ja taudin kestosta (krooninen tai akuutti katarri). Tunnettuja katarraalisia sairauksia ovat mahakatarri ("catarrhus gastricus"), keuhkokatarri ("catarrhus bronchialis"), harvinaisemmin käytetty myös virtsarakon tulehduksesta ("catarrhus vesicalis"). Heinänuhasta on myös käytetty nimeä "catarrhus aestivalis". Hevosella tunnetaan "catarrhus sacci aerophori" eli hevosen ilmapussintulehdus. Termi on pyritty korvaamaan modernimmilla ja täsmällisemmillä ilmaisuilla.
