Bevasitsumabi
Bevasitsumabi on humanisoitu monoklonaalinen vasta-aine ja angiogeneesin estäjä, jota käytetään edenneiden syöpien hoidossa. Sen vaikutus kohdistuu VEGF:ään. Sen kauppanimi on Avastin.
Bevasitsumabi pidentää merkittävästi edennyttä suolistosyöpää sairastavien elinikää. Vuonna 2004 julkaistussa tutkimuksessa osoitettiin, että bevasitsumabin ja solunsalpaajien käyttö hidastaa taudin etenemistä keskimäärin neljällä kuukaudella verrattuna pelkkien solunsalpaajien käyttöön. Lääkettä käytetään myös edenneen ei-pienisoluisen keuhkosyövän sekä edenneiden rinta- ja munuaissyöpien hoidossa.
Bevasitsumabin kemiallinen kaava on CHNOS ja CAS-numero 216974-75-3.
