Suomen Silmälääkäriyhdistys
Suomen Silmälääkäriyhdistys ry - Finlands Ãƒâ€“gonläkarförening rf on vuonna 1911 perustettu suomen vanhin erikoislääkäriyhdistys, jolla on noin 700 jäsentä. Yhdistys on suomen- ja ruotsinkielinen. Sen kotipaikka on Helsinki.
Yhdistyksen tarkoitus on sääntöjensä mukaan edistää tieteellisen toiminnan avulla silmälääketieteen kehitystä ja sen käytännöllistä soveltamista Suomessa sekä vaalia hyvää yhteisymmärrystä silmälääkärien keskuudessa.
Yhdistyksen keskeisinä toimintamuotoina ovat kokoukset ja kaksi kertaa vuodessa toistuvat täydennyskoulutupäivät silmälääketieteen alalla. Lisäksi yhdistys on yhteydessä vastaaviin ulkomaisiin yhdistyksiin ja järjestöihin. Yhdistyksen toimintaa johtaa hallitus, johon kuuluu vähintään viisi ja enintään seitsemän jäsentä.
Yhdistyksen jäseneksi voidaan ottaa laillistettu lääkäri, jonka jäsenyyttä kaksi yhdistyksen jäsentä on kirjallisesti puoltanut. Kunniajäseneksi voidaan kutsua koti- tai ulkomainen henkilö, joka on tehokkaasti edistänyt yhdistyksen tarkoitusperiä.
Helsingissä 18. joulukuuta 1910 pidetyssä kokouksessa, jonka varsinainen tarkoitus oli valmistella Helsingissä seuraavana vuonna pidettävää 4. pohjoismaista silmälääkärikokousta, joukko suomalaisia silmälääkäreitä ja sellaiseksi kouluttautuvia päätti samalla ryhtyä perustamaan erikoislääkäriyhdistystä silmälääketieteen alalle.
Perustava kokous järjestettiin kuukautta myöhemmin 22. tammikuuta 1911 tieteellisten yhdistysten talossa, joka siihen aikaan sijaitsi Kasarmikatu 24:ssä. Tämä vuonna 1899 valmistunut rakennus on yksi Helsingin kummallisuuksia, sillä se on oikeastaan yhä keskeneräinen. Siitä valmistui vain keskiosa, jonka juhlallinen portaikko täyttää rakennuksesta kolmanneksen. Nykyisin rakennuksessa toimii Suomen arkkitehtuurimuseo.
Perustajajäsenistä GrunÃƒÂ©r oli se, joka ensimmäisenä lausui ääneen, että pääkaupungin silmälääkärit ryhtyisivät toimeen yhdistyksen aikaansaamiseksi, koska harrastusta asiaan olisi kyllä myös maaseudun silmälääkäreissä. Ehkä tämän vuoksi yhdistyksen ensimmäinen toimintakertomus viittaa tähän turkulaiskollegaan sanoin Ã¢â‚¬Âeräs maaseutulääkäriÃ¢â‚¬Â.
