Situs inversus
Situs inversus (elinten peilikuvasijainti) on tila, jossa ihmisen sisäelinten sijainti on peilikuva niiden normaalista sijainnista. Situs inversus ei varsinaisesti ole sairaus, eikä siitä yleensä ole haittaa, mutta sen harvinaisempaan muotoon liittyy keuhkoputkien tai muiden elinten sairauksia, jotka ilmenevät jo nuorena. Noin viidenneksessä tapauksista se liittyy Kartagenerin oireyhtymään sekä osassa asplenia- tai polysplenia-oireyhtymään. Situs inversus on noin yhdellä 8Â 000 henkilöstä. Se saattaa ilmentyä esimerkiksi umpilisäkkeen tulehtumisen yhteydessä sitä kautta, että kipu on vatsan alaosan vasemmalla eikä oikealla puolella.
