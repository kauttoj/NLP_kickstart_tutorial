Iatrogeeninen
Iatrogeeninen tarkoittaa hoitoperäistä, hoidosta johtuvaa epäsuotuisaa tilaa. Tila voi olla lääkäreiden, kirurgien, psykologien, terapeutin, hoitajan, hammaslääkärin tai muiden hoidosta vastaavien aiheuttama. Myös vaihtoehtoiset hoitomenetelmät voivat aiheuttaa iatrogeenisiä tiloja.
Jotkin iatrogeeniset tilat on helppo havaita, kuten kirurgisen hoitotoimenpiteen aiheuttama epätoivottu komplikaatio. Toiset voivat olla vaikeammin havaittavissa, kuten lääkehoidon sivuvaikutukset. 
Iatrogeeninen tila voi tulla sattuman, hoitovirheen, huolimattomuuden tai lääkkeiden yhteensopimattomuuden aiheuttamana. Yhdysvalloissa on arviolta 44Â 000 Ã¢Ë†â€™ 98Â 000 kuolemantapausta joka vuosi kokonaan tai osaksi iatrogeenisen syyn takia.
Termin "iatrogeeninen" etymologia on "parantajan aiheuttama" ("iatros" tarkoittaa parantajaa kreikan kielessä); sellaisena se saattoi olla hyvää tai pahaa.
Hippokrateen päivistä alkaen on tiedostettu lääkärin potentiaaliset kyvyt aiheuttaa myös pahaa. Fraasi "Primum non nocere" ("ennen kaikkea vältä vahingoittamasta potilasta") on tärkeä osa lääketieteen etiikkaa, ja tarkoituksella aiheutettu iatrogeeninen tai muu sairaus tai kuolema onkin rikos monissa yhteiskunnissa.
Lääkärin siirtyminen suoraan ruumiinavauksesta hoitamaan synnyttäviä äitejä aiheutti kauhistuttavan paljon iatrogeenisiä lapsivuodekuolemia 1800-luvulla ennen kuin infektioiden mekanismi havaittiin (ks.Ignaz Semmelweis).
Lääketieteen kehittyminen 1900-luvulla on auttanut paremmin välttämään iatrogeenisiä tiloja. Antiseptiikka, anestesia, antibiootit ja paremmat kirurgiset toimenpiteet ovat vähentäneet huomattavasti iatrogeenisiä kuolemia.
