Koliini
Koliini on kasvi- ja eläinsoluissa esiintyvä ravintoaine. Se on rakenteeltaan kvaternaarinen ammoniumioni. Koliini esiintyy muun muassa asetyylikoliinin ja solukalvojen fosfolipidiyhdisteiden rakenneosana.
Koliinista käytetään myös nimeä "2-hydroksietyyli-"N","N","N"-trimetyyliammonium". Koliinin kemiallinen kaava on CHNO, rakennekaava (CH)NCHCHOH, moolimassa 104,17Â g/mol ja CAS-numero 62-49-7. 
Koliinin päivittäinen saantisuositus on Euroopan elintarviketurvallisuusviraston mukaan aikuisilla 400Â mg, raskaana olevilla 480Â mg ja imettävillä 520Â mg.
Korkean koliinipitoisuuden ruokia ovat muun muassa (mg/100 g) naudan maksa (418), kanan maksa (290), kananmunat (251), vehnänalkiot (152), pekoni (125), kuivatut soijapavut (116) ja sianliha (103). Muiden ruokien koliinipitoisuuksia: linkki.
Elimistössä koliinin tehtävät liittyvät muun muassa rasvan ja kolesterolin aineenvaihduntaan sekä toimimiseen solukalvojen rakenteissa ja solujen välisessä viestinnässä. Koliinilla on verenpainetta alentava vaikutus. Sen fosforihappojohdannaisia, fosfatideja esiintyy hermoissa ja aivokudoksessa.
Mätänemisessä koliinista lohkeaa vettä, ja tällöin syntyy erittäin myrkyllistä neuriinia.
2015 tehdyn meta-analyysin mukaan ravintolisänä saadun koliinin terveysvaikutuksia eri elämänvaiheissa ei tiedetä kyllin hyvin, jotta vaikutusten voitaisiin todeta olevan terveyden kannalta kokonaisuudessaan positiivisia tai negatiivisia eri ikäryhmissä. 2011 tehty tutkimus on todennut koliinin lisäävän riskiä valtimonkovettumataudin, eli ateroskleroosin kehittymiseen ihmisillä. Ihmisten veren TMAO pitoisuuden ja ateroskeleroosiin liittyvän kuolleisuuden välille on sittemmin 2016 tehty yhteys kliinisissä tutkimuksissa. Tietyntyyppiset suoliston bakteerit pilkkovat koliinia TMA välivaiheen kautta trimetyyliamiini N-oksidiksi, eli TMAO:ksi. Veren TMAO pitoisuus kasvaa koliinipitoisia ruokia tai ravintolisiä syötäessä. TMAO voi muun muassa lisätä kolesterolin kuljetusta pois maksasta vereen ja muista ateroskeleroosin riskitekijöistä riippumattomasti lisätä jo olemassa olevien kovettumien, eli plakkien kasvua valtimoissa.
Eräässä tutkimuksessa hiirillä suoliston "Clostridiales"-lahkon, "Ruminococcus"-suvun ja "Lachnospiraceae"-taksonin bakteerit on liitetty korkeisiin veren TMA- ja TMAO-pitoisuuksiin. Edellä mainittujen bakteerien määrä myös kasvoi hiirille syötetyn koliinin määrän kasvaessa. Tietyn "Bacterioidetes"-heimon bakteerit puolestaan todettiin laskevan veren TMA- ja TMAO-pitoisuuksia vähentäen samalla valtimokovettumataudille ominaisten plakkien muodostumista. Samassa tutkimuksessa joistakin balsamietikoista, punaviineistä ja kylmäpuristetuista neitsytoliiviöljyistä luontaisesti löytyvän 3,3-dimetyyli-1-butanolin, eli DMB:n todettiin muuntavan suoliston bakteerikantaa veren TMAO pitoisuutta vähentäväksi.
