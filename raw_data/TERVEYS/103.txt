Lumehoito
Lumehoito tarkoittaa sellaista sairauden tai vamman hoitoa, jolla ei pitäisi olla mitään vaikutusta kohteeseensa. Tutkimusten mukaan todellisuudessa kuitenkin ihmisen elimistössä voi tapahtua samanlaisia vaikutuksia kuin virallisella hoidolla tai lääkkeellä. Aivojen kuvantamisella on useissa tutkimuksissa osoitettu, että lumehoito synnyttää aivoissa todellisia muutoksia ja aktivoi samoja neurokemiallisia prosesseja.
Ilmiötä on tutkittu esimerkiksi Parkinson-potilailla. On todettu, että hoito kiihdyttää hermojen välittäjäaine dopamiinin aineenvaihduntaa ja potilaan jäykkyys ja vapina lievittyvät. Edelleen on epäselvää, miten lumelääke tietää, kuinka ja mihin sen pitää vaikuttaa.
Lumevaikutusta on selvitetty myös lumekirurgiassa. Tutkimuksessa toiselle polvikivusta kärsivälle ryhmälle tehtiin oikea leikkaus, toiselle toimenpide, jolla ei pitänyt olla hoitovaikutusta. Vuoden kuluttua molemmat ryhmät kertoivat voivansa paremmin, lumeleikatuista lisäksi suurempi osa olisi valinnut saman hoidon uudestaan.
