Lasten kotisairaanhoidon yksikkö
Lasten kotisairaanhoidon yksikkö on Helsingin ja Uudenmaan sairaanhoitopiirin alaisuuteen kuuluva, erityishoitoa tarvitsevia lapsia hoitava yksikkö. Se aloitti toimintansa keväällä 2012, ja sen toimisto sijaitsee Espoon Jorvissa.
Lasten kotisairaanhoito yksikkö toimi pilottihankkeena helmikuuhun 2016 saakka. Mukana olivat pääkaupunkiseudun kolme suurinta kuntaa: Helsinki, Espoo ja Vantaa. 
Hoitotyö tehdään lapsen kotona. Hoitotiimejä on noin kymmenen, joita sijaitsee ympäri pääkaupunkiseutua. Tiimeissä työskentelee lähinnä lähihoitajia, joita on palkattu yksikköön yhteensä noin 45. Hoitotiimiin pääsevät lapset, joilla on esimerkiksi trakeostomia eli henkitorviavanne. Pääasiana on, että lapset eivät vaadi varsinaista sairaalahoitoa. Tiimin kasaamiseen saattaa mennä aikaa noin muutama kuukausi. Lapset tulevat yksikköön lääkärin lähetteellä Lastenklinikan tai Jorvin päivystyksestä. 
Tiimeissä on hoitotarpeesta riippuen noin kahdesta viiteen hoitajaa. Työvuoroissa on aina hoitaja kerrallaan ja mahdollisesti toinen vanhemmista. Yksiköllä on myös oma lääkäri ja akuuttikotisairaanhoito. Akuutikotisairaanhoidossa työskentelevät sairaanhoitajat, joiden toimipiste on Jorvissa. Sairaanhoitajat tekevät potilaskäyntejä sovitusti esimerkiksi tiimeissä. Lääkäri vastaa lapsen hoidosta ja sen toteuttamisesta. 
Ennen tiimin perustamista pidetään hoitopalaveri hoitajien, yksikön osastonhoitajan ja vanhempien kesken. Palaverissa määritellään ja sovitaan hoidon tarve sekä käytännönasiat. Huomionarvoista on, että lasten vanhemmat ovat koko ajan vahvasti toiminnassa mukana.
Tiimien tarkoituksena on tukea vanhempia vaikeina aikoina ja mahdollistaa lapsen oikeutta sairastaa kotona. Ennen yksikön perustamista lapsi saattoi joutua olemaan pitkään sairaalahoidossa. Kotisairaanhoitoyksikön toiminta laajeni vuoden 2013 alussa, kun kotihoitoa järjestetään myös äkillisesti sairastuneille lapsille. Potilaat voivat olla hoitorinkien potilaita tai aiemmin terveitä lapsia ja nuoria. 
Uuden lastensairaalan valmistuessa yksikölle tulee todennäköisesti sinne uusi toimisto. 
http://www.hus.fi/sairaanhoito/sairaalat/jorvin-sairaala/lapset-ja-nuoret/lasten-kotisairaanhoito/Sivut/default.aspx
http://portfolio-web.ess.fi/www/Husari/2014_No1/#/30/
http://www.hus.fi/hus-tietoa/rakennushankkeet/uusi-lastensairaala/Documents/Uuden%20lastensairaalan%20tarveselvitysraportti.pdf
http://portfolio-web.ess.fi/www/Husari/2014_No1/#/30/
