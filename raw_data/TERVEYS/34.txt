Suomen molekyylilääketieteen instituutti
Suomen molekyylilääketieteen instituutti (FIMM) on kansainvälinen tutkimuslaitos, jonka toiminta keskittyy sairauksien molekyylitason mekanismien selvittämiseen genetiikan ja lääketieteellisen systeemibiologian menetelmin. Tutkimustyössä yhdistyvät korkeatasoinen tutkimus ja teknologia sekä ainutlaatuiset potilas- ja biopankkiaineistot. Tavoitteena on tutkimustiedon siirtäminen terveydenhuollon käyttöön mm. henkilökohtaista lääketiedettä edistämällä.
FIMM perustettiin vuonna 2007 Helsingin yliopiston, HUSin, Terveyden ja hyvinvoinnin laitoksen ja VTT:n yhteisenä tutkimuslaitoksena. Vuoden 2017 alusta FIMM liittyi itsenäisenä operatiivisena yksikkönä Helsingin yliopiston uuteen Helsinki Institute of life Science (HiLIFE) -yksikköön. FIMM sijaitsee Biomedicum Helsingissä. 
FIMMin nykyinen johtaja on akatemiaprofessori Jaakko Kaprio. Hän aloitti tehtävässään lokakuussa 2015. Tätä ennen instituutin johtajina olivat professori Eero Saksela (2007) ja vuosina 2007Ã¢â‚¬â€œ2015 professori Olli Kallioniemi. Professori Kallioniemi siirtyi vuonna 2015 Karoliinisen instituutin molekyylilääketieteen professoriksi ja ruotsalaisen SciLifeLab-tutkimusyhteisön johtajaksi.
