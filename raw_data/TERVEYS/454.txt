InsuliiniÃ…Â¡okkihoito
InsuliiniÃ…Â¡okkihoito on psykiatrinen hoitomenetelmä, joka oli käytössä 1920-luvulta 1960-luvulle. Hoidossa potilaalle annettiin insuliinia injektiona eli pistämällä hypoglykeemisen tilan aikaansaamiseksi, niin että hän vaipui ensin insuliinihorrokseen ja sitten unen kautta insuliinikoomaan. Kooman kestettyä 0,5Ã¢â‚¬â€œ2 tuntia potilas sai glukoosia. Ellei hän saanut glukoosia, hän kuoli. Hoidon kehitti 1920-luvulla itävaltalainen lääkäri Manfred Sakel sen jälkeen, kun insuliinihormoni oli löydetty 1922.
Hoito tehtiin sairaalassa, ja se koostui useasta vaiheesta. Ensimmäinen eli hakuvaihe kesti useita viikkoja, ja silloin tutkittiin, minkä suuruinen insuliiniannos potilaalle sopi parhaiten. Toisessa vaiheessa potilas saatettiin koomaan, joka jakautui kahteen osaan, soporiin ja varsinaiseen koomaan. Soporissa potilas ei pysty vastaamaan kysymyksiin kuin ilmeillään, koomavaiheessa ei enää ollenkaan. Kooma toistettiin useana päivänä viikossa yleensä yhteensä enintään 30Ã¢â‚¬â€œ40 kertaa. Ellei siihen mennessä tapahtunut voinnin kohentumista, hoito lopetettiin. Kolmas vaihe oli nimeltään polarisaatiovaihe, ja se oli hoidon lopetusvaihe. Potilas sai insuliinia joka aamu pienenevien annoksin, mutta tämä vaihe saatettiin jättää poiskin.
Hoidon esteenä olivat erilaiset sairaudet, mutta se oli joka tapauksessa hyvin vaarallinen hoitomuoto, sillä kuolleisuus oli yksi prosentti. Sitä käytettiin huumeiden vieroitushoidoissa, masennustilojen ja skitsofrenian hoidossa. Pitkäaikaissairaudessa hoidon teho ei ollut erityisen hyvä, siksi sitä käytettiin enemmän akuuteissa tapauksissa, joissa vaste oli jopa yllättävän hyvä silloiseen tilanteeseen nähden.
Suomessa hoitoa käytettiin ensimmäisen kerran 1936 Kellokosken sairaalassa. Sen käyttö väheni lääkkeiden kehittymisen myötä ja jäi pois kokonaan 1960-luvulla.
